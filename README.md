Flutter + FastAPI + Selenium + Google Gemini API kullanılarak geliştirilen bu projede, Trendyol e-ticaret platformundaki ürün yorumları otomatik olarak toplanmakta ve yapay zekâ destekli duygu analizi gerçekleştirilmektedir.

Selenium kütüphanesi ile yorumlar, sayfada kaydırma ve dinamik içerik yükleme işlemleri de dahil olmak üzere otomatik şekilde alınmakta; ardından bu yorumlar Google Gemini API’ye özel hazırlanmış bir prompt ile gönderilerek olumlu, olumsuz ve nötr şeklinde sınıflandırılmaktadır.

Kullanıcılar sadece Trendyol’daki bir ürünün yorumlar sayfası bağlantısını girerek, yüzdelik analiz sonuçlarını birkaç saniye içinde elde edebilmektedir. Uygulama, kullanıcı dostu Flutter arayüzü ve yüksek doğruluklu analiz altyapısıyla karar destek aracı olarak kullanılabilir.
